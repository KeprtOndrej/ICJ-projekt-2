1.1.2 Stavební pojmy
Stavební trh
Zde se obchoduje se zbožím, které je zaměřeno na stavebnictví. Mezi stavební zboží patří výrobky, služby a výkony. 
Stavebnictví
Hospodářské odvětví zabývající se stavbami, nazýváme stavebnictví. Zajišťuje výstavbu, údržbu, modernizaci, rekonstrukci nebo demolici objektů.
Projektová dokumentace
Je textová a výkresová dokumentace stavby, která stavbu popisuje a určuje postup její realizace. Je potřebná k získání stavebního povolení. Dokumentaci může zpracovat jedině oprávněná osoba.
Stavební náklady
Jsou to náklady stavby, které výrobce musí vynaložit k tomu, aby mohl zrealizovat stavbu. Seznam nákladů nalezneme v předběžné kalkulaci. Celkové náklady zjistí zhotovitel až ve výsledné kalkulaci.
Nemovitost
Nemovitost je pozemek či stavba, která je propojena se stavební parcelou pevným základem. Mezi nemovitosti patří: dům, byt, chata, zahrada, les, pole, rybník a další.
Katastr nemovitostí
Je soubor informací o samostatných pozemcích, které se na daném území nachází. Všechny informace o vlastnících, zástavních právech a věcných břemenech apod. nalezneme v katastru nemovitostí.

1.2 EKOZIS spol. s r. o.
1.2.1 Historie
Společnost EKOZIS vznikla v roce 1991. Navázala na stavební výrobu, která je zaznamenávána již od roku 1959. Časem firma začala rozšiřovat svoji nabídku služeb. Dnes je schopna provádět různé typy staveb. 
Firmu založilo 7 společníků. Postupem času společníci odcházeli a vzdávali se svých podílů. V roce 2019 vyplatil Ing. Petr Blažek posledního spoluvlastníka. 
1.2.2 Charakteristika 
Firma se zaměřuje především na zpracování kamene, hornickou činnost, opravu silničních vozidel, realizaci staveb, úpravy i jejich odstraňování, projektovou činnost, zeměměřičskou činnost a dopravu. Firma také vlastní prodejnu stavebnin. Dále nabízí čištění odpadních vod, zámečnické služby, půjčovnu malé stavební mechanizace a ubytování s celkovou kapacitou 40 lůžek.
Hlavním cílem je efektivně využívat všechny disponibilní zdroje k získání vyšší prosperity firmy, ke klientům se neustále chovat vstřícně a plnit všechny závazky kvalitně a včas.
EKOZIS spol. s r. o. sídlí v Zábřehu na ulici Na Křtaltě 980/21. 

Obrázek č. 1 – Logo firmy EKOZIS spol. s r. o.

1.2.3 Personalistika
Jednatelem společnosti je Ing. Petr Blažek, který je zároveň i ředitelem. 
Ve firmě je zaměstnáno kolem 150 zaměstnanců, z toho 20 % tvoří THP, kteří pracují v oblastech ekonomiky, správy a obchodní činnosti. Zbylých 80 % představují dělnické profese: zedníci, betonáři, tesaři, zámečníci, železáři, elektrikáři a řidiči automobilů a strojů.
Firma přijímá i sezónní zaměstnance.	
1.2.4 Referenční stavby
Zde uvádím nejvýznamnější stavby, které firma kdy zrealizovala od roku 1991 až po rok 2020.
V tabulce jsem vypsala názvy staveb, rok kdy byly provedeny, kdo je zaplatil a jakou částku stály. 